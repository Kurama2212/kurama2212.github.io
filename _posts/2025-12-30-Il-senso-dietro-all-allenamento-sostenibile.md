---
title: "Il senso dietro all'allenamento sostenibile"
date: 2025-12-30
tags: [Lifestyle, Learning]
---

Nella settimana di una persona che ha come obiettivo finale il proprio benessere psicofisico e il proprio miglioramento, l'allenamento dovrebbe ricoprire una buona percentuale di quello che viene comunemente definito come tempo libero. L'approccio ad esso dettato dai social e dalle convenzioni sociali a cui siamo abituati propone spesso una massimizzazione del risultato, andando spesso ad articolare discorsi utilizzando parole come *ottimale* o *biomeccanica*. Questo approccio ingegneristico al "problema" dell'allenamento, rischia di dare una visione ristretta, trascurando molte variabili che risultano in realtà molto collegate alla *sostenibilità* della pratica nel tempo.

Per spiegare meglio il concetto espresso in questo post, parliamo prima della definizione dell'*obiettivo*. Scommetto che quando qualcuno si approccia al sollevamento pesi o ad un altra pratica atletica per la prima volta ha ben in mente quali sono le motivazioni che lo spingono. Nel 99% dei casi direi che possono essere riassunte in: miglioramento estetico, miglioramento della condizione di salute e interesse verso l'attività in se'. Credo che man mano che il soggetto diventa più esperto, inconsciamente si allontani sempre di più da queste motivazioni e anzi, vengano sostiutuite con altre dovute ad una forma di comparazione con terzi, che siano essi amatori o atleti. Dunque il problema si sposta da una dimensione personale ad una proiezione verso l'esterno che porta inevitabilemente ad azioni incompatibili con la nostra vita al di fuori del contesto sportivo. Credo quindi che sia un grande atto di consapevolezza ogni tanto ripeterci perché lo facciamo, su questo concetto si fonda tutto questo pensiero.

Come primo esempio semplice svisceriamo un tema molto dibattuto nel mondo del bodybuilding, cioè il *numero settimanale di sedute*. L'ho definito semplice perché la scienza non riesce a dare una risposta netta sulla quantità ottimale di sedute settimanali per la crescita muscolare, quindi questo, invece che complicarci le cose, rende più semplice adattare un piano di allenamento alle proprie necessità e al proprio stile di vita. Inoltre, è facile anche escludere gli estremi, lasciando le 6 sedute settimanali ad atleti pagati per fare questo e una sessione settimanale a chi in realtà non cerca veramente di allenarsi. Adesso non ci resta che trovare la formula giusta in relazione alla nostra personalissima situazione e non in relazione a come pensiamo possa influenzare i nostri progressi, o comparandosi al bro di fiducia. In breve riformuliamo il concetto di 'less is more' in 'less but for longer time is more".

Parliamo adesso dell'eccessiva *complicazione dell'esecuzione* negli esercizi. 

- Complicazione dell'esecuzione
- Numero di sedute
- Il principio di Pareto


I soggetti più colpiti da questa forma di perfezionisti sono senza dubbio quelli che, come me, fanno dell'informazione, della ricerca e dell'affinamento della tecnica i loro cavalli di battaglia. 